Buongiorno Sig. Bellucci,

mi permetto di sottoporre alla Sua attenzione la mia candidatura, augurandomi possa essere di Suo interesse.

Ho appena concluso un periodo di collaborazione di circa un anno e mezzo con una azienda moscovita, produttrice di mobili per la casa; il progetto riguardava l'implementazione da zero di un sistema MES per il controllo della produzione in tempo reale, e un sistema APS per la schedulazione degli ordini di produzione e l'approvvigionamento di materie prime.

Attualmente sono attivamente alla ricerca di nuove opportunita' di lavoro a Mosca e dintorni, sia nell'ambito dell'IT applicato alla produzione, che in altri campi in cui possiedo competenze. Il mio Cv testimonia il mio vasto background e la mia versatilita', fattori che, unitamente alla mia esperienza internazionale, mi rendono qualificato a poter ricoprire diversi ruoli.

Qualora non fosse Lei il destinatario preposto alla selezione del personale, mi scuso per il disguido e Le chiedo cortesemente di inoltrare questa mail all'ufficio competente.

Fiducioso di un Suo cortese cenno di riscontro, ringrazio anticipatamente e porgo cordiali saluti.

Domenico Galizia
-- 
